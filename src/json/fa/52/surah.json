[
  [
    1,
    "سوگند به [کوهِ] طور،"
  ],
  [
    2,
    "و به کتابی که نوشته شده،"
  ],
  [
    3,
    "در صفحه ای باز و گسترده،"
  ],
  [
    4,
    "و به آن خانه آباد،"
  ],
  [
    5,
    "و به آن سقف برافراشته،"
  ],
  [
    6,
    "و به آن دریای مملو و برافروخته،"
  ],
  [
    7,
    "که بی تردید عذاب پروردگارت واقع شدنی است؛"
  ],
  [
    8,
    "و آن را هیچ مانع و بازدارنده ای نیست."
  ],
  [
    9,
    "[و آن در] روزی [است] که آسمان به حرکت و لرزه ای سخت در آید؛"
  ],
  [
    10,
    "و کوه ها [چون گرد و غبار] سریع و تند، روان شوند."
  ],
  [
    11,
    "پس در آن روز وای بر تکذیب کنندگان!"
  ],
  [
    12,
    "همانان که با فرو رفتن [در گفتار و کردار باطل با حقایق] بازی می کنند."
  ],
  [
    13,
    "روزی که آنان را با خشونت و زور به سوی آتش می رانند."
  ],
  [
    14,
    "[و به آنان می گویند:] این همان آتشی است که همواره آن را تکذیب می کردید."
  ],
  [
    15,
    "آیا این آتش هم جادوست [چنانکه در دنیا وحی را جادو می پنداشتید] یا شما [این واقعیت آشکار را] نمی بینید [چنانکه در دنیا حقایق را نمی دیدید؟]"
  ],
  [
    16,
    "در آن در آیید [و بسوزید]؛ پس صبر کنید یا نکنید برای شما یکسان است. فقط اعمالی را که همواره انجام می دادید، جزا داده می شوید."
  ],
  [
    17,
    "بی تردید پرهیزکاران در بهشت ها و نعمتی فراوان اند."
  ],
  [
    18,
    "به آنچه پروردگارشان به آنان عطا کرده و [برای آنکه] پروردگارشان آنان را از عذاب دوزخ مصون داشته، شادمان و مسرورند."
  ],
  [
    19,
    "[به آنان گویند:] به پاداش اعمالی که همواره انجام می دادید [از این نعمت ها] بخورید و بیاشامید، گوارایتان باد."
  ],
  [
    20,
    "[این] در حالی [است] که بر تخت هایی ردیف و به هم پیوسته تکیه می زنند و حورالعین را به همسری آنان در می آوریم."
  ],
  [
    21,
    "و کسانی که ایمان آوردند و فرزندانشان [به نوعی] در ایمان از آنان پیروی کردند، فرزندانشان را [در بهشت] به آنان ملحق می کنیم و هیچ چیز از اعمالشان را نمی کاهیم؛ هر انسانی در گرو اعمال خویش است."
  ],
  [
    22,
    "و [همواره] به آنان انواع میوه ها و گوشتهایی که دلخواه آنان است، می رسانیم."
  ],
  [
    23,
    "آنان در بهشت، جام های [پر از شراب طهور را] که نه در آن [پس از نوشیدنش، زمینه] بیهوده گویی و نه [خوردنش] گناه است، از دست یکدیگر می گیرند."
  ],
  [
    24,
    "و [همواره برای پذیرایی از آنان] نوجوانانی پیرامونشان می گردند که گویا مرواریدی نهفته در صدف هستند."
  ],
  [
    25,
    "و به یکدیگر روی می کنند [و از احوالات گذشته] از هم می پرسند."
  ],
  [
    26,
    "می گویند: ما پیش تر [در دنیا] در میان کسان خود [از عذاب امروز] ترسان بودیم؛"
  ],
  [
    27,
    "ولی خدا بر ما منت نهاد و ما را از عذاب مرگبار حفظ کرد."
  ],
  [
    28,
    "از پیش او را [برای نجات از عذاب] می خواندیم؛ زیرا که او نیکوکار و مهربان است."
  ],
  [
    29,
    "پس [مشرکان را] هشدار ده که تو به لطف و رحمت پروردگارت نه کاهنی نه دیوانه؛"
  ],
  [
    30,
    "بلکه این سبک مغزانند که می گویند: او شاعری است که برای او حوادث تلخ روزگار و آمدن مرگش را انتظار می بردیم!"
  ],
  [
    31,
    "بگو: [هلاکت خود را] انتظار برید که من هم با شما از منتظرانم."
  ],
  [
    32,
    "آیا عقل هایشان آنان را به این گفتارهای باطل و یاوه [بر ضد تو و قرآن] وا می دارد، یا [نه] آنان مردمی طغیان گر و سرکش اند؟"
  ],
  [
    33,
    "یا می گویند: قرآن را از پیش خود ساخته [و به خدا نسبت داده است؟ چنین نیست که می پندارند]، بلکه [قرآن وحی الهی است، ولی اینان] ایمان نمی آورند."
  ],
  [
    34,
    "پس اگر [در ادعای خود] راستگویید، سخنی مانند آن بیاورید."
  ],
  [
    35,
    "آیا آنان از غیر [آن] چیزی [که دیگران را از آن آفریده اند،] آفریده شده اند."
  ],
  [
    36,
    "یاآنان آسمان ها و زمین را آفریده اند؟ نه، بلکه یقین ندارند."
  ],
  [
    37,
    "آیا خزانه های [علم و قدرت] پروردگارت نزد آنان است [که هر کس را اینان به پیامبری برگزینند، پیامبر است و چون تو را پیامبر نمی دانند، پس پیامبر نیستی؟] یا بر تدبیر امور هستی و بر خدا مسلط اند [که اگر بخواهند این مقام را از تو سلب کنند، بتوانند؟]"
  ],
  [
    38,
    "یا برای آنان نردبانی است که [بر آن برشوند و] در آن خبرهای غیبی را بشنوند؟ پس باید شنونده اش دلیلی آشکار [بر ادعایش] بیاورد؟"
  ],
  [
    39,
    "یا سهم خدا دختران است و سهم شما پسران؟"
  ],
  [
    40,
    "یا از آنان [در برابرابلاغ رسالت] پاداشی می خواهی که از خسارت آن سنگین بارند؟"
  ],
  [
    41,
    "یا علم غیب نزد آنان است که آنان [ادعای خود را از روی آن] می نویسند؟"
  ],
  [
    42,
    "یا می خواهند [بر ضد تو] نیرنگ و فریبی به کار گیرند؟ ولی کافران [بدانند که] خود اسیر و محکوم نیرنگ شده اند. …."
  ],
  [
    43,
    "آیا آنان را معبودی جز خداست؟ خدا از آنچه شریک او قرار می دهند، منزّه است. …."
  ],
  [
    44,
    "و اگر پاره سنگی در حال سقوط از آسمان ببینند [فکر نمی کنند عذاب است، بلکه چنان بر انکار حق اصرار دارند که] می گویند: ابری متراکم است!"
  ],
  [
    45,
    "[اکنون که با هیچ دلیلی هدایت نمی شوند] پس آنان را واگذار تا آن روزشان را که در آن هلاک می شوند، ببینند."
  ],
  [
    46,
    "روزی که نیرنگشان چیزی از عذاب را از آنان دفع نمی کند و یاری هم نخواهند شد."
  ],
  [
    47,
    "برای ستمکاران جز این عذاب آخرتی عذابی دیگر [در دنیا] خواهد بود [و آن درهم کوبیده شدنشان در جنگ بدر است]، ولی بیشترشان معرفت و آگاهی [به وضع خود در آینده] ندارند."
  ],
  [
    48,
    "و در برابر حکم پروردگارت شکیبایی کن که تو زیر نظر و مراقبت ما هستی، و هنگامی که [از خواب] برمی خیزی پروردگارت را همراه با سپاس و ستایش تسبیح گوی."
  ],
  [
    49,
    "و [نیز] پاره ای از شب و هنگام ناپدید شدن ستارگان [به سبب روشنایی صبح] خدا را تسبیح گوی."
  ]
]